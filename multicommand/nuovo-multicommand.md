---
layout: page
title: Nuovo multicommand
permalink: /multicommand/nuovo-multicommand
nav_order: 1
parent: Multicommand
---

# Nuovo multicommand

Per inviare un nuovo multicommand occorre selezionare la modalità desiderata tra:

  * **In base al modello di dispositivo**: per applicare una configurazione ad un insieme di dispositivi dello stesso modello.
  * **In base ai dispositivi**: per applicare configurazioni differenti a diversi dispositivi.

## A) Multicommand in base al modello di dispositivo

La schermata mostrerà la lista filtrabile dei modelli di dispositivo da cui selezionare il modello desiderato.

Una volta selezionato il modello sarà possibile comporre una **lista di istruzioni**, aggiungendole tramite il bottone *Inserisci*. Le istruzioni possono essere:

  * **Set point**: permette di selezionare una variabile dall'elenco e specificare un valore da assegnarle.
  * **Comando**: permette di selezionare un comando da una lista.

Se esistono set di comandi salvati nel sistema sarà anche possibile importarli in questa fase.

Una volta inserite le istruzioni desiderate procedete alla convalida facendo click sul bottone *Convalida*. Il sistema verificherà la validità della nuova configurazione.

Qualora la configurazione non fosse valida il sistema segnalerà l'incompatibilità e sarà richiesto di modificare la configurazione inserita.

In caso di configurazione valida sarà invece possibile, mediante gli appositi bottoni, applicare la configurazione a **tutti i dispositivi compatibili** oppure selezionare da una lista **dispositivi specifici** a cui applicare la configurazione.

In entrambi i casi al momento dell'invio del comando il sistema offrirà la possibilità di **programmare l'applicazione della configurazione** per un momento futuro o per ripetersi periodicamente secondo uno specifico intervallo in giorni. Sarà inoltre possibile **salvare il set di comandi** dandogli un nome per poterlo richiamare in futuro.

## B) Multicommand in base ai dispositivi

La schermata mostrerà l'elenco filtrabile dei dispositivi presenti nel sistema, classificandoli per nome, utenza e nodo. Selezionate di volta in volta il dispositivo di cui desiderate modificare la configurazione.

Come nella casistica A, sarà possibile inserire Set Point e Comandi da applicare al dispositivo. Le istruzioni saranno poi convalidate e **mantenute in memoria** per l'applicazione. Verrete ricondotti alla schermata di selezione dispositivo, dove i dispositivi con modifiche pendenti saranno evidenziati dal grassetto e da un asterisco.

Potete proseguire applicando ulteriori istruzioni ad altri dispositivi. Una volta specificate tutte le modifiche desiderate procedete con l'applicazione facendo click sul bottone *Applica ai dispositivi modificati*.

Come nella casistica A, al momento dell'invio del comando il sistema offrirà la possibilità di **programmare l'applicazione della configurazione** per un momento futuro o per ripetersi periodicamente secondo uno specifico intervallo in giorni. Sarà inoltre possibile **salvare il set di comandi** dandogli un nome per poterlo richiamare in futuro.
